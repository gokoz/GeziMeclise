GeziMeclise.org Platformu
=========================

Gezi Meclise platformu, seni veya seni temsil edecek milletvekillerini, Gezi dayanışmasının ruhu ile, şeffaf bir şekilde, ortak akılla belirlemek ve bağımsız aday olarak genel seçimlerde desteklemek üzere hep birlikte geliştirdiğimiz bir web sitesidir.


Nasıl çalışır?
--------------

Tüm platform üyeleri, TBMM'de hareketi temsil edecek bağımsız milletvekili aday adaylarımızdır. 

Kullanıcılar, sosyal ağ profil bilgileri ve mecliste neler için mücadele edeceklerini ifade ederek kendilerini tanıtırlar ve hangi seçim bölgesini temsil edeceklerini seçerler. Ayrıca hangi adayların kendilerini temsil edeceğini belirlerler. Genel seçim zamanına kadar en çok destek alan kullanıcılar seçtikleri bölgenin GeziMeclise platformu adayı olur.

Genel seçimlerde tüm platform kullanıcıları kendi bölgelerinde platformun seçtiği bağımsız adaya oy vererek desteklerler. Böylece Türkiye çapında tüm platform adayları desteklenmiş, temsilcilerimiz meclise girmiş olur. 

Adaylar milletvekili olduktan sonra da Gezi dayanışmasına karşı sorumlulukları devam edecek, kullandıkları oylar ve çalışmaları yine bu platformdan takip edilecektir. 

Burada rekabet değil dayanışma esastır. Önemli olan aday olmak değil, kendinizi ve hareketi en iyi temsil edeceğini düşündüğünüz adayların belirlenmesidir. 
