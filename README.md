GeziMeclise.org Platformu
=========================

Gezi Meclise platformu, seni veya seni temsil edecek milletvekillerini, Gezi dayanışmasının ruhu ile, şeffaf bir şekilde, ortak akılla belirlemek ve bağımsız aday olarak genel seçimlerde desteklemek üzere hep birlikte geliştirdiğimiz bir web sitesidir.


Nasıl çalışır?
--------------

Kullanıcılar, sosyal ağ profil bilgileri ve mecliste neler için mücadele edeceklerini ifade ederek kendilerini tanıtırlar ve hangi seçim bölgesini temsil edeceklerini söylerler. Ayrıca hangi adayların kendilerini temsil edeceğini seçerler. Genel seçim zamanı, bir bölgeden en çok destek alan aday o bölgenin GeziMeclise platformu adayı olur. Tüm platform kullanıcıları kendi bölgelerinde o bağımsız adaya oy vererek desteklerler. Böylece Türkiye çapında tüm platform adayları desteklenmiş, temsilcilerimiz meclise girmiş olur. 

Burada rekabet değil dayanışma esastır. Önemli olan aday olmak değil, kendinizi ve hareketi en iyi temsil edeceğini düşündüğünüz adayların belirlenmesidir. 

Adaylar milletvekili olduktan sonra da Gezi dayanışmasına karşı sorumlulukları devam edecek, kullandıkları oylar ve çalışmaları yine bu platformdan takip edilecektir. 

